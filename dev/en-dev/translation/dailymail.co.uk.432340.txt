Verður Andrés prins nefndur í nýjum málsskjölum um kynferðisbrot?
Breska konungsfjölskyldan undirbýr sig nú fyrir að bregðast við mögulegum nýjum upplýsingum í réttarskjölum um vináttu hans við Jeffrey Epstein og Ghislaine Maxwell
Bandarískur dómari hefur fyrirskipað að leynileg skjöl um Epstein og Maxwell verði gerð opinber
Á meðal þess sem er að finna í þessum 80 síðum af skjölum eru hlutar með vitnisburði Maxwell frá árinu 2016
Birting þessara síðna gæti einnig sett mikinn þrýsting á Andrés prins þar sem í þeim er að finna samskipti milli Maxwell og Epstein frá janúar 2015
Virginia Roberts, meintur kynlífsþræll hins smánaða bandaríska fjármálamanns, fullyrti árið 2015 í réttarskjölum að hún hefði verið þvinguð til að eiga samræði við Andrés prins.
Andrés prins undirbýr sig nú fyrir að verjast mögulegri birtingu upplýsinga í vikunni með enn skaðlegri ásökunum um vináttu hans við barnaníðinginn Jeffrey Epstein og meintan vitorðsmann hans, Ghislaine Maxwell.
Bandaríski umdæmisdómarinn Loretta Preska skipaði í vikunni fyrir um birtingu 80 leynilegra lagalegra skjala í tengslum við Maxwell og Epstein sem telja hundruð blaðsíðna.
Birting þessara gríðarlega umfangsmiklu skjala væri áfall fyrir hina 58 ára gömlu Maxwell þar sem þau hafa að geyma stóra hluta með vitnisburði hennar frammi fyrir lögfræðingum árið 2016, þar á meðal það sem lögfræðingar hennar hafa sagt vera „ágengar spurningar“ um kynlífssögu hennar.
Þau gætu einnig sett mikla pressu á Andrés prins þar sem eitt skjalanna inniheldur samskipti milli Maxwell og Epstein frá janúar 2015, þegar Virginia Roberts, meintur kynlífsþræll hins smánaða Bandaríska fjármálamanns, fullyrti árið 2015 í réttarskjölum að hún hefði þrisvar sinnum verið þvinguð til að eiga samræði við Andrés.
Andrés hefur endurtekið og afdráttarlaust hafnað þessum fullyrðingum.
Tölvupóstur frá árinu 2015 sem hefur verið lekið og BBC birti á síðasta ári virðist benda til þess að Andrés hafi beðið Maxwell um aðstoð við að bregðast við fullyrðingum Roberts.
Við erum í engum vafa um að hertoginn mun fá uppreisn æru
Þar sagði hann yfirstéttarkonunni: „Láttu mig vita hvenær við getum talað.  Er með ákveðnar spurningar sem ég þarf að spyrja þig varðandi Virginiu Roberts.“
Maxwell svaraði: „Er með upplýsingar.  Hringdu í mig þegar þú átt lausa stund.“
Í gærkvöldi sagði heimildarmaður sem stendur Andrési nærri: „Hertoginn af Jórvík hefur ekki gert neitt rangt og því höfum við ekki áhyggjur af opnun réttarskjala.
Eins og dómstólar í Bandaríkjunum hafa lagt sig fram um að benda á þá þýðir það ekki að ásökun sé sönn þótt hún komi fram í réttarskjölum.
Bandarískir dómstólar hafa hvatt fjölmiðla og almenning til að gæta fyllstu varúðar í meðferð ásakana sem koma fram í réttarskjölum.
Við erum algjörlega sammála því.
Við erum í engum vafa um að hertoginn mun fá fulla uppreisn æru á næstu vikum.“
Maxwell er nú í varðhaldi í varðhaldsmiðstöð í Manhattan og bíður réttarhalda fyrir að finna og tæla sum af fórnarlömbum Epsteins sem voru undir lögaldri frá 1994 til 1997.
Hún er einnig sökuð um meinsæri fyrir að neita vitneskju við skýrslutöku um misnotkun hans.
Hún hafnar öllum ásökunum.
Maxwell ræddi síðast við lögfræðinga í apríl og júlí árið 2016 í tengslum við meiðyrðamálshöfðun Roberts, sem gengur nú undir eftirnafninu Giuffre, sem hún tók upp eftir giftingu.
Um 40 síður af alls 418 með þeim vitnisburði voru gerðar opinberar á síðasta ári en eftir úrskurð dómarans Presna í New York í síðustu viku gætu fleiri hlutar verið opnaðir í fyrsta lagi á fimmtudaginn.
Lögfræðingar Maxwell fengu eina viku til að leggja fram áfrýjun.
Epstein fannst látinn í fangaklefa sínum í New York í fyrra er hann beið réttarhalda vegna kynferðisbrota.
