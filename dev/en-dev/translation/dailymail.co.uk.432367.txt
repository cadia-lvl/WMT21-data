White Lines stjarnan Laura Haddock, 34 ára, í íbúðarleit með 28 ára elskhuga sínum, Tom Rhys Harries
Laura Haddock og kærasti hennar, Tom Rhys Harries, byrjuðu saman á tökustað þáttanna White Lines, sem fjalla um sukk og svall á Ibiza, en í húsnæðisleit í liðinni viku var yfirbragð þeirra annað og rólegra, fjarri nautnalífi partíeyjunnar.
Parið, sem leikur systkini í Netflix-þáttaröðinni vinsælu, sást skoða glæsilegt sveitabýli í Oxfordshire, sem er til sölu á 1,2 milljónir punda.
Þau mættu á svæðið í Range Rover sem Laura, 34, ók, íklædd gallastuttbuxum og hvítum bol, og hittu þar fasteignasala sem leiddi þau í skoðunarferð um fimm herbergja húsið.
Í White Lines, sem teknir voru upp síðastliðið haust, lék Laura hlutverk Zoe Walker, sem kynnist myrkari hlið Ibiza þegar hún rannsakar morðið á bróður sínum, plötusnúðnum Alex, sem leikinn er af Tom, 28 ára.
Ekki komst upp um samband þeirra þar til fyrr í þessum mánuði, innan við ári frá því að sex ára hjónabandi Lauru og Sam Claflin lauk, en hann er þekktur úr Hunger Games kvikmyndunum.
Saman eiga þau fjögurra ára soninn Pip og dótturina Margot, sem er tveggja ára.
Þegar þau tilkynntu um skilnaðinn í ágúst síðastliðinn skrifaði Claflin, 34, á Instagram: „Ég Laura höfum ákveðið að skilja lögskilnaði. Við skiljum í kærleika, vináttu og með djúpstæðri virðingu hvort fyrir öðru, og munum halda áfram samvinnu okkar um uppeldi barna okkar.
Laura og Sam hittust fyrst árið 2011 í áheyrnarprufu, og Sam, sem einnig hefur leikið í Peaky Blinders, lýsti brúðkaupi þeirra árið 2013 sem „hiklaust eitthvert mesta afrek lífs míns“.
Áður en Laura fékk hlutverk sitt í White Lines hafði hún leikið í fyrri Inbetweeners-kvikmyndinni, og í glæpadramanu The Capture frá BBC, sem sýnt var í fyrra, þar sem hún lék lögfræðinginn Hönnuh Roberts.
Tom fór með hlutverk í seinni Inbetweeners-myndinni og í þáttaröðinni Brittania frá Sky.
