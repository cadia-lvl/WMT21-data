Fréttir af Harry Englandsprinsi: Vinur hertogans af Sussex mótmælir staðhæfingum í nýrri bók sem hafa verið milli tannanna á fólki
Stott sagði í samtali við Sky News að innihald bókarinnar um Harry prins og Meghan Markle væri í engu frábrugðið efni slúðurblaðanna, eini munurinn væri að bókin væri innbundin.
Hermaðurinn fyrrverandi vill að sjónum sé í auknum mæli beint að því jákvæða sem þau hjónin hafa lagt af mörkum, svo sem góðgerðastarfi þeirra.
Stott sagði: „Mér finnst það sem þarna kemur fram í engu frábrugðið því sem við lesum í slúðurblöðunum, nema bara núna í innbundinni bók.“
„Þarna er sögumaður sem segir frá, það er samt ekkert víst að þetta sé frá þeim komið.“
„Mér finnst þetta bara enn ein árásin á þau, rétt eins og slúðurblöðin sem ofsækja þau.“
„Ég geri mér grein fyrir að þau eru í sviðsljósinu og fólk vill vita hvað þau eru að gera, en ég vildi að það væri meira fjallað um allt það góða sem þau hafa gert og góðgerðastarf þeirra, frekar en persónuleg málefni þeirra.“
„Þau losna þó auðvitað aldrei undan því, stöðu sinnar vegna.“
Stuðningur hertogans og hertogynjunnar af Sussex skyggði á aðra meðlimi konungsfjölskyldunnar, að því er haft er eftir sérfræðingi í sögu konungsfjölskyldunnar.
Doktor Kate Williams sagði við Sky News að konungsfjölskyldunni hefði ekki tekist að nýta stjörnuvinsældir Harry prins og Meghan Markle í sína þágu.
Hún bætti því við að valdaskipanin innan konungsfjölskyldunnar væri fastmótuð, en að ekki væri hægt að stýra því hvað vekti áhuga almennings.
Hún sagði einnig: „Staðreyndin er sú að allt sem þau gerðu til stuðnings drottningunni hafði tilhneigingu til að skyggja á aðra meðlimi konungsfjölskyldunnar, og þetta var álitið vera vandamál.“
„Þau eru afskaplega vinsæl.“
„Þau voru með minna brúðkaup en flest systkini í sömu stöðu, Andrew var með risastórt brúðkaup, Anne var líka með risastórt brúðkaup.“
„En þótt brúðkaup Harry og Meghan hafi verið smærra í sniðum en hjá Vilhjálmi og Katrínu, þá var fréttaflutningur af því jafnmikill, vegna mikils áhuga heimsbyggðarinnar á parinu.“
