Hjartaáfall: Líkur á þessu banvæna sjúkdómsástandi geta minnkað með því að borða súkkulaði einu sinni í viku
Ný rannsókn bendir til þess að tiltekið góðgæti gæti verið gott fyrir hjartavöðvann.
Hvað er það?  Og hvernig gæti það minnkað líkurnar á hjartaáfalli?
Vísindamenn hafa gert safngreiningu á kransæðasjúkdómi sem nær yfir fimm áratugi.
Helstu einkenni kransæðasjúkdóms (einnig nefndur blóðþurrðarsjúkdómur í hjarta) eru þrjú: brjóstverkur (hjartaöng), hjartaáfall og hjartabilun.
Önnur sjúkdómseinkenni geta verið hjartsláttarónot og mikil mæði.
„Súkkulaði inniheldur næringarefni sem eru góð fyrir hjartað, svo sem flavonóíð, metýlxantín, fjölfenól og sterínsýru, sem geta dregið úr bólgum og hækkað gott kólesteról.“
Gott kólesteról, sem einnig er nefnt háþéttnifituprótín, safnar „slæmu“ kólesteróli – tegund kólesteróls sem þrengir slagæðar hjartans – og flytur það í lifrina.
„Slæma“ kólesterólið (lágþéttnifituprótín) er brotið niður í lifrinni og því næst skilst það úr líkamanum.
Hins vegar kannar nýja rannsóknin ekki skammtastærðir eða tegund súkkulaðis sem er neytt.
Ekki er ljóst hvort þátttakendur borðuðu dökkt súkkulaði, mjólkursúkkulaði eða annað kakósælgæti.
Niðurstöðurnar voru byggðar á eldri rannsókn sem komst að þeirri niðurstöðu að neysla kakós (sem er að finna í súkkulaði) minnkaði líkur á hjartaáfalli.
Vísindamenn telja að flavonóíð sem er að finna í súkkulaði lækki blóðþrýsting og bæti æðastarfsemi.
Með æðastarfsemi er átt við það hversu vel blóðið dreifir súrefni og næringarefnum um líkamann og flytur úrgangsefni á brott.
Ekki var getið um lífsstílsþætti í niðurstöðum nýju rannsóknarinnar.
Dr. Alice Lichtenstein sagði um gögnin að þeir sem hefðu viðurkennt að borða súkkulaði væru líklegri til að vera með heilbrigða líkamsþyngd.
Hún bætti því við að þeir gætu stundað reglulega líkamsrækt og fundið fyrir minni streitu.
„Hver þessara þátta gæti haft sjálfstæð áhrif á heilbrigði hjarta- og æðakerfisins,“ bætti hún við.
