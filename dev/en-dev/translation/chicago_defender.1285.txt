Þingkonan Val Demings ræðir um varaforsetaembættið, lætur Trump heyra það fyrir náðanir
Þingkonan Val Demings (demókratar, Flórída) var ekki feimin við að ræða áhuga sinn á að gegna embætti varaforseta í mögulegri ríkisstjórn Joe Biden og tjá einlægt þakklæti fyrir að vera tekin til greina fyrir embættið.
Þessi virti meðlimur þingflokkshóps blökkumanna var í viðtali við BlackPressUSA í beinni útsendingu vegna #FIYAH! Live-þáttaraðarinnar og sagði frá sögu sinni, atorku og skuldbindingunni sem hefur komið henni á þann stað sem hún er á í dag, og byrjaði á orðunum „Þið þekkið öll sögu mína. Ég ólst upp sem dóttir vinnukonu og húsvarðar í Jacksonville, Flórída“.
Demings var einn af fjórum ákærustjórum fulltrúaþingsins í réttarhöldunum yfir Donald Trump í öldungadeildinni í janúar.
Óháð því hvort öldungadeildin sýknar Trump verður það skráð í söguna að hann er fjórði forsetinn sem er ákærður.
Í viðtali við NPR af skrifstofu sinni við Capitol Hill var haft eftir þessum fyrrverandi ákærustjóri fulltrúaþingsins: „Var þetta þess virði?  Þetta hefur verið þess virði hvern einasta dag“.
Hún bætti því við að þrátt fyrir að úrskurðurinn hefði verið vonbrigði hefði demókrötum verið skylt að fylgja málinu eftir óháð útkomu þess.
Í viðtalinu tók Demings skýrt fram að hún er andvíg náðun Trump á fangelsisdómi Rogers Stone, sem var dæmdur fyrir að ljúga frammi fyrir þinginu (auk annarra glæpa) sem og náðun hans á öðrum afbrotamönnum sem dæmdir voru fyrir svipaða glæpi, er hún sagði „Blygðunarleysið að náða vini þína, þá sem hafa logið og svindlað til að hylma yfir misgjörðir þínar“.
Deamings er efst á lista Joe Biden yfir mögulega frambjóðendur til varaforseta, sem einnig geymir Karen Bass formann CBC (demókratar, Kaliforníu), Stacey Abrams fyrrverandi þingmann Georgíuríkis, þingmennina Kamölu Harris (demókratar, Kaliforníu) og Tammy Duckworth (demókratar, Illinois), Keisha Lance Bottoms borgarstjóra Atlanta, Susan Rice fyrrverandi sendiherra Bandaríkjanna og nokkra aðra.
Hún tók hins vegar fram að aðeins ein manneskja myndi ákveða hver byði sig fram með Joe Biden í haust.
„Það er Joe Biden.“
Síðan færði hún hendi að munni á meðan hún hló og þóttist hvísla að þeim sem horfðu á beina útsendinguna, og bætti við „Ef ykkur langar að hringja ... þá megið þið það mín vegna“.
Það leikur enginn vafi á um að óháð stjórnmálaskoðunum hvers og eins verður í sögubókum litið á þetta tímabil sem tíma þegar þróun varð á bandarískum stjórnmálum og viðhorfum.
Þetta fór ekki fram hjá Demings.
Hún minntist á að það hve margar konur koma til greina fyrir framboð til varaforseta Bandaríkjanna er tækifæri til að brjótast í gegnum það sem eftir er af „glerþakinu“ – sérstaklega fyrir konur af afrískum uppruna.
„Það eru nákvæmlega þessi tækifæri sem ég vinn svo hart að mér allt mitt líf til að skapa fyrir unga stráka og stelpur sem hafa heyrt að litur þeirra sé rangur, að þau eigi ekki næga peninga eða að þau séu af röngu kyni,“ sagði hún.
Þingkonan ásetti sér að tryggja að landsnefnd Demókrataflokksins og kosningateymi Biden myndu auglýsa og vinna með Black Press of America til að fá eins marga til að kjósa og mögulegt sé.
„Ég mun hringja í Tom Perez (formann landsnefndar Demókrataflokksins) og ég mun setja þetta efst á listann hjá mér,“ lofaði Demings.
Hún var sammála um að þetta þyrfti að gerast núna frekar en síðar í kosningabaráttunni.
Þegar hún svaraði orðum fyrrverandi utanríkisráðherrans Hillary Clinton um að Trump gæti neitað að yfirgefa Hvíta húsið tapi hann kosningunum, og annarri ritstjórnargrein sem segir að forsetinn sé að undirbúa að náða sjálfan sig, lifnaði yfir Demings: „Að svo mikið sem stinga upp á að náða sjálfan sig lét mér verða óglatt“.
„En hver myndi nokkurn tímann gera það annar en Trump?
Ég held að hann hati þetta starf.
Það á ekki að vera hægt að komast upp með að brjóta lög og hunsa stjórnarskrána í þessu starfi.
Ég held að hann hati starfið, en hann þolir ekki að tapa.
Ég get alveg trúað að forsetinn muni ekki vilja yfirgefa Hvíta húsið, en við höfum okkar leiðir til að sjá um það, og ef það gerist vil ég bara vera með þeim í liði sem láta það gerast.“
