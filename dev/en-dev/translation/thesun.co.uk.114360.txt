Konunglega parinu fyrrverandi fannst það vera „hunsað“ í jólaræðu drottningarinnar, samkvæmt nýrri bók
MEGHAN Markle og Harry Bretaprins fannst amma hans, Bretadrottning, hafa „hunsað“ þau í jólaræðu sinni.
Í nýrri ævisögu parsins, „Finding Freedom“, kemur fram að þeim hafi fundist litið fram hjá þeim í myndasafninu sem sjá mátti í jólaræðunni.
Myndir á skrifborðinu sem drottningin sat við sýndu meðal annars Vilhjálm Bretaprins, Kate Middleton og börn þeirra þrjú, Karl Bretaprins og konu hans Kamillu sem og Filippus prins.
En Meghan og Harry var hvergi að sjá þrátt fyrir að Archie hefði fæðst í maí, en þó var minnst á drenginn sem „áttunda barnabarnabarn“ hennar hátignar.
Í nýju bókinni, sem kemur út í ágúst, kemur einnig fram að Meghan og Kate Middleton „voru aldrei vinir“ þar sem þær „áttu erfitt með að komast yfir yfirborðslega kurteisi“ og hittust aðeins nokkrum sinnum.
Í gær var því haldið fram að ósætti Harry og Vilhjálms bróður hans hafi hafist einhverjum árum áður en samband hans og Meghan hófst en að það hafi náð hámarki vegna hjónabands Vilhjálms og Kate Middleton.
Hertoganum af Sussex fannst hann vera „varaskeifa“ á viðburðum með bróður sínum og Kate Middleton, og því er haldið fram að „hann hafi viljað breyta hlutunum löngu áður en Meghan kom til sögunnar“.
