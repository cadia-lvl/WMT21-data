Fellibylurinn Hanna: Kórónuveiruhrjáð Texas-ríki stendur frammi fyrir mikilli hættu á hamfaraflóðum í „tvöföldum skelli“
Veðurfréttafólk hefur spáð „hamfaraflóðum“ í suðurhluta Texas eftir að fellibylurinn Hanna náði tvisvar til lands og hafði í för með sér miklar rigningar og vindstyrk upp á allt að 40 metra á sekúndu.
Þegar hann náði ströndu á laugardaginn var hann flokkaður sem fyrsta stigs stormur (neðsta stig á fimm stiga kvarða) og hann hefur nú verið færður niður í hitabeltisstorm, en rigning gæti enn numið 150-300 mm á sunnudaginn og vindur gæti náð 26 metrum á sekúndum.
Á sumum svæðum hefur rigning þegar náð allt að 230 mm, þar á meðal í Cameron-sýslu við landamæri Mexíkó.
Hanna var fyrsti fellibylur fellibyljatímabilsins í Atlantshafinu árið 2020 og veðurfræðingurinn Chris Birchfield ráðlagði íbúum að vera vel á verði: „Þessu er ekki nándar nærri lokið enn.  Við eigum enn von á hamfaraflóðum.“
Síðustu vikur hefur Texas glímt við mikla aukningu á kórónuveirusmitum.
Ríkisstjórinn Greg Abbott gaf út hamfaratilkynningu fyrir 23 sýslur sem verða á vegi stormsins, þar á meðal Harris, Fort Bend, Galveston og Brazoria.
„Allir fellibylir eru gríðarleg áskorun.
Þessi áskorun er flókin og enn erfiðari þar sem fellibylurinn fer í gegnum svæði sem hefur orðið hvað verst úti vegna COVID-19,“ sagði Greg.
Fellibylurinn kom fyrst að landi klukkan 17:00 á laugardaginn, 24 kílómetrum norður af Port Mansfield, sem er um 210 kílómetrum sunnan Corpus Christi.
Annað skiptið var ekki langt frá, í austurhluta Kennedy-sýslu.
Meira en 43.700 manns í Suður-Texas, þar á meðal í Corpus Christi, Harlingen og Brownsville, voru án rafmagns á laugardagskvöld.
Neyðarþjónusta í Corpus Christi setti upp garða nærri gatnamótum til að hægt verði að nota þau ef flæða mun yfir götur.
Donald Trump Bandaríkjaforseti sagði í tísti að stjórnvöld væru að fylgjast með Hönnu og fellibylnum Douglas, sem stefndi í átt að Havaí í Kyrrahafi.
Sherry Boehme, sem býr við ströndina í Corpus Christi, sagði að stormurinn sem nálgast hefði aukið á kvíðann sem hún fann fyrir vegna heimsfaraldursins.
Þessi 67 ára gamla kona hafði að mestu haldið sig heima vegna heilsufarsvandamála í tengslum við langvinnan lungnasjúkdóm.
Hún sagði: „Þetta er nánast eins og tvöfaldur skellur fyrir okkur.
Ég held að margir séu orðnir óstyrkir.
Við komumst í gegnum þetta.
Það eru allir góðir og sterkir og standa saman.“
