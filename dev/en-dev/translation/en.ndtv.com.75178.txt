Delhi Metro steypir fyrsta stólpann á fjórða stigi framkvæmda
Delhi Metro náði mikilvægum áfanga á fjórða stigi framkvæmda er fyrsti stólpinn var steyptur fyrir leiðina milli Janakpuri West og R K Ashram Marg, sem verið er að leggja, að sögn starfsmanna á sunnudaginn.
Stólpinn var steyptur í Keshopur og á upphækkuðum hluta milli Keshopur og Mukarba Chowk á laugardagskvöld.
„Delhi Metro Rail Corporation (DMRC) steig annað mikilvægt skref á fjórða stigi framkvæmdanna er fyrsti stólpinn á þessu stigi stækkunar lestakerfisins var steyptur fyrir leiðina milli Janakpuri West og R K Ashram Marg,“ sagði í yfirlýsingu DMRC.
Þessi „mikilvægi framkvæmdaáfangi“ náðist þrátt fyrir mikinn skort á vinnuafli og aðrar skipulagslegar áskoranir af völdum heimsfaraldursins, að sögn starfsmanna.
Meðalhæð stólpanna á þessari leið er 10 metrar.
Hins vegar verða stólparnir í 20 metra hæð við Madhuban Chowk, þar sem leiðin skarast á við leið 1, og 25 metrar við Haiderpur Badli Mor, þar sem leiðin mætir leið 2.
Við Haiderpur Badli Mor verður brúarvegurinn í 28 metra hæð, sem er mesta hæð í sögu Dehli Metro að því er segir í yfirlýsingunni.
Hæsti punktur lestarkerfisins er sem stendur við Dhaula Kuan, þar sem brúarvegur leiðar 7 nær 23,6 metra hæð.
Í samhengi byggingarverkfræði eru stólpar lóðrétt álagsberandi mannvirki sem styðja aðlæga enda tveggja brauta.
Þeir mynda lóðrétt mannvirki sem bera uppi upphækkaða brúarvegi lestarkerfisins.
Þessa lestarkerfisstólpa má sjá á hinum ótalmörgu stórbrautum sem liggja undir lestarkerfisbrautirnar í Delí.
Númer stólpanna gegna nú mikilvægu hlutverki sem kennileiti fyrir heimilisföng á Delí-stórborgarsvæðinu.
Hin 28,92 km langa leið frá Janakpuri West til R K Ahsram Marg er stækkun á Magenta-leiðinni og á henni verða 22 stöðvar.
21,18 km af leiðinni verða upphækkaðir og 7,74 km verða neðanjarðar.
Byggingarframkvæmdir við þennan hluta hófust í desember á síðasta ári.
17. júlí hófst vinna í neðanjarðarhluta leiðarinnar þegar hafist var handa við byggingu skriðmótaveggs við lestarstöðina Krishna Park Extension.
24. júní hófst DMRC handa við að steypa upp U-burðarbita sem síðar yrði komið fyrir í upphækkuðum hluta leiðarinnar.
Á fjórða stigi framkvæmdanna verða 61.679 km af nýjum lestarteinum lagðir fyrir þrjár mismunandi leiðir með 45 lestarstöðvum.
Þessir nýju hlutar munu bjóða upp á tengingar milli þeirra hluta lestarkerfisins sem Delhi Metro starfrækir nú þegar.
Af þeim verða 22,35 km neðanjarðar en aðrir hlutar upphækkaðir.
