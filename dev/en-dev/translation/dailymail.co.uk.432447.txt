Fulltrúi slökkviliðs New York-borgar segir það „algjörlega“ í lagi að undanskilja hvítan slökkviliðsmann frá heiðursverði
Fulltrúi sem fer með málefni fjölbreytileika hjá slökkviliði New York-borgar segir það vera „algjörlega“ í lagi að halda hvítum slökkviliðsmanni frá heiðursverði til að fánaberar geti allir verið svartir, samkvæmt nýrri frétt.
Hvíti slökkviliðsmaðurinn Daniel McWilliams hefur höfðað mál um mismunun vegna kynþáttar eftir að hann var tekinn úr hópi fánabera við minningarmessu í nóvember 2017 til að minnast fallinna meðlima Vulcan-félagsins, sem er bræðralag svartra slökkviliðsmanna.
Aðalfulltrúi slökkviliðsins á sviði fjölbreytileika og aðgengis, lögfræðingurinn Cecilia Loving, varði enn fremur ákvörðunina í yfirheyrslu mannréttindadeildar New York-ríkis samkvæmt New York Post.
McWilliams er einn þriggja slökkviliðsmanna deildarinnar sem á sögufrægri mynd sjást lyfta bandaríska fánanum við Ground Zero á dögunum eftir árásirnar 11. september.
Samkvæmt kæru McWilliams hafði viðhafnardeild slökkviliðsins valið hann til að vera einn að fánaberunum í heiðursverði á minningarathöfninni.
Að vera fánaberi á þessari athöfn var „mikill heiður og forréttindi“ fyrir McWilliams, að því er fram kemur í lögsókninni samkvæmt CNN.
Þegar hann mætti á athöfnina var honum þó meinað að taka þátt í heiðursverðinum af þáverandi forseta Vulcan-félagsins, Reginu Wilson, því að því er fullyrt er hafði hún beðið um að allir fánaberar við messuna yrðu svartir.
Hún bað síðan McWilliams – 29 ára gamlan starfsmann slökkviliðs New York-borgar – um að aðstoða á annan hátt.“
Á meðal þess sem fullyrt er að hún hafi beðið hann um að gera er að veita óbreyttum borgurum fylgd og stilla einkennisklæddum slökkviliðsmönnum upp fjarri messunni.
McWilliams fullyrðir í lögsókn sinni að hann hafi spurt Wilson hvort hún væri að taka hann úr heiðursverðinum því hann væri ekki svartur.
Hún staðfesti að það væri svo, sagði hann.
Wilson, sem hefur starfað hjá slökkvilið New York-borgar í 21 ár og sem einnig tók þátt í björgunarstarfinu 11. september, mun hafa skipt McWilliams út fyrir einn af meðlimum Vulcan-félagsins.
McWilliams fullyrðir að hann hafi yfirgefið minningarathöfnina „til að hlífa sér við frekari skömm, niðurlægingu og smán,“ er vinir og samstarfsfólk heyrðu það sem fór þeim á milli, samkvæmt New York Daily News.
Þegar Loving, sem er svört, bar vitni fyrir rétti spurði lögmaður McWilliams, Keith Sullivan, hana að eftirfarandi: „Þannig að það að biðja um að allir séu svartir í heiðursverði er ekki mismunun?“
„Nei, það er það ekki,“ sagði Loving, samkvæmt New York Post.
Sullivan spurði Loving einnig hvort það væri í lagi að biðja um að allir væru svartir í heiðursverði, sem hún svaraði: „Algjörlega“.
Loving útskýrði að það væri í lagi að skipta hvítum einstaklingi út fyrir svartan einstakling til að „hefja upp sérstöðu okkar og mismunandi uppruna til að skapa stolt, samstöðu og stuðning hvert fyrir annað“.
McWilliams lagði fyrst fram kæru um mismunun út frá kynþætti hjá slökkviliði New York-borgar í janúar 2018.
Hann höfðaði síðan mál gegn Wilson, slökkviliði New York-borgar, New York-borg og ónefndum einstaklingum í maí 2019.
Sullivan sagði að eftir að McWilliams lagði fram kæru sína hefðu stuðningsmenn Wilson hefnt sín á honum og ógnað honum.
Á einum tímapunkti mun einn stuðningsmanna hennar hafa lagt hendur á McWilliams og sagt: „Ég hef heyrt um þig, þau sögðu mér að þú myndir haga þér svona, og nú veist þú hver ég er.“
Í útdrætti skrifaði Sullivan að það hefði verið „hörmulegt“ að útiloka McWilliams frá heiðursverði við messuna og merki um að eitt gilti ekki um alla hjá slökkviliðinu.
„Ef þú ert svartur einstaklingur og mismunar hvítum einstaklingi á vinnustað færðu í mesta lagi áminningu,“ sagði Sullivan.
Wilson fékk samkvæmt lögsókninni „ráðgjöf í eina klukkustund“ vegna meðferðar hennar á McWilliams.
Á meðan fær hvítur einstaklingur sem mismunar svörtum einstaklingi „harkalega refsingu“, skrifaði Sullivan.
„Slökkvilið New York-borgar hefur búið til stefnu og ferli sem ætlað er að þóknast meðlimum Vulcan-félagsins, sem hegða sér með rasískum hætti, afsaka gjörðir þeirra og liðsinna þeim ... og þetta þarf að stöðva,“ skrifaði Sullivan einnig.
