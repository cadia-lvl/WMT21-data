Mótmælendum kynþáttahaturs lendir saman við lögreglu í Seattle
Átök í Seattle á sunnudaginn milli lögreglu og mótmælenda gegn kynþáttahatri enduðu með því að fjöldi fólks var handtekinn, en óánægja kraumar meðal almennings vegna áætlana Donalds Trump Bandaríkjaforseta um að senda fjölda alríkislögreglumanna inn í helstu borgir.
Mótmæli gegn kynþáttahatri og lögregluofbeldi hafa kviknað í kjölfar dauða George Floyd, óvopnaðs þeldökks manns, í Minneapolis í maí.
Mótmælendur í Seattle skáru á hjólbarða bíla og brutu glugga í hjólhýsum á mótmælunum á laugardaginn, sem varð til þess að lögregla lýsti yfir óeirðaástandi og tæmdi göturnar með piparúða og blossasprengjum.
Mótmælendur kveiktu líka í hjólhýsum á byggingarsvæði fyrir væntanlegt unglingafangelsi.
Lögreglan kvaðst hafa handtekið 45 manns, en 21 lögreglumaður hefði meiðst.
Mótmælagangan var haldin til stuðnings mótmælunum sem standa yfir í nágrannaborginni Portland í Oregon-ríki.
Portland er í sviðsljósinu eftir að Trump fyrirskipaði afar umdeildar róttækar aðgerðir alríkislögreglumanna, í óþökk yfirvalda á staðnum, sem segja lögreglumennina beita óhóflegu valdi. 
Mótmælagöngur hafa verið haldnar í Austin í Texas, sem og Louisville í Kentucky, New York, Omaha og Nebraska, Oakland og Los Angeles í Kaliforníu og Richmond í Virginíu.
Í Austin, höfuðborg Texas-ríkis, var einn skotinn til bana í vopnuðum átökum í miðbænum á laugardagskvöld, að sögn lögreglu.
Samhliða mótmælunum háir Trump sífellt erfiðari baráttu um endurkjör í nóvember, og hefur tileinkað sér harða löggæslustefnu.
