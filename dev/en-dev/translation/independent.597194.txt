Wilfried Zaha vill yfirgefa Crystal Palace, segir Roy Hodgson: „Það er tíðinda að vænta“
Áhangendur Crystal Palace fengu skell fyrir sumarið er Roy Hodgson, framkvæmdastjóri félagsins, lýsti því yfir sóknarmaðurinn frækni Wilf Zaha vildi yfirgefa félagið.
Fílstrendingurinn hefur spilað á Selhurst Park í meira en fimm ár og virðist nú vera á förum, en hann hefur áður verið orðaður við lið á borð við Arsenal og Bayern München.
Þar sem hann er nú orðinn 27 ára gamall á eftir að koma í ljós hvort lið í þeim gæðaflokki séu enn viljug til að greiða háar summur fyrir hann, sérstaklega á fjárhagslegum óvissutímum íþróttarinnar þetta sumar, eftir tímabil þar sem Zaha skoraði fjögur mörk og gerði fimm stoðsetningar fyrir Palace-lið sem olli nokkrum vonbrigðum.
Í viðtali við Alex Crook hjá TalkSport eftir síðasta leik tímabilsins sagði Hodgson að „tíðinda væri að vænta“ varðandi mögulega brottför Zaha eftir að hafa staðfest að sóknarmaðurinn hefði „komið því skýrt á framfæri“ að hann sæi framtíð sína annars staðar en hjá félaginu.
Enn eru þrjú ár eftir af samningi sóknarmannsins við Palace og á síðasta ári gaf félagið til kynna að 100 milljónir sterlingspunda myndi þurfa til þess að félagið læti hann af hendi.
Lið Hodgson lauk tímabilinu með sjö töpum í röð og jafntefli á síðasta degi tímabilsins, sem varð til þess að liðið féll niður í 14. sæti.
Zaha fann netmöskvana aðeins einu sinni frá miðjum desember til loka tímabilsins með langskoti í tapi gegn Chelsea.
Greint var frá því að hann hefði beðið um sölu síðasta sumar er hann reyndi að losna frá félaginu en ekkert tilboð barst til að freista Palace til að selja.
Zaha skipti um umboðsmann í janúar, að því er virðist til að auka líkurnar á því að ná að yfirgefa félagið, og á næstu vikum verður það án efa í forgangi hjá honum að tryggja sér félagsskipti.
Zaha er sá leikmaður sem lék flestar mínútur í ensku úrvalsdeildinni fyrir Palace á tímabilinu og var eini leikmaður liðsins yngri en 28 ára sem spilaði 1100 mínútur eða meira, sem sýnir hve mikla endurbyggingu á liðinu gæti verið nauðsynlegt að ráðast í með þeim fjármunum sem fást fyrir leikmanninn.
