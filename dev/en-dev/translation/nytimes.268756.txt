Það voru nú þegar brotalamir á þinginu.  Kórónuveiran gæti gert þær verri.
„Heimsfaraldurinn einn og sér er ákall til kjörinna fulltrúa okkar um þá forystu og sýn sem við búumst við á erfiðleikatímum,“ segir í skýrslu sem unnin var upp úr viðtalsröð sem haldin var af Leonard Steinhorn, prófessor í samskiptafræðum hjá American University, og Mark Sobol, höfundi og sérfræðingi í skipulagsþróun og stjórnun.
„En við stöndum einnig frammi fyrir öðrum skuldaskilum sem snúast um erfðasynd þjóðar okkar og kynþáttaójöfnuðinn sem hefur hrjáð landið okkar frá stofnun þess.“
Í rannsókninni er farið yfir kunnugleg efnistök í tengslum við aumkunarvert ástand þingsins: skort á raunverulegum tengslum milli flokka, dagskrá sem takmarkar tækifæri til samskipta, of mikla samþjöppun valds í leiðtogastöðum, sífelldar kröfur um fjáraflanir, úrtölur um samvinnu milli flokka, neikvæð áhrif fjölmiðla sem eru starfræktir allan sólarhringinn, þá staðreynd að mikilvægustu kosningarnar fyrir þingmenn eru oft forkosningar og loks þöggun minnihlutaflokka.
Einnig er varað við því að þingið færist meira yfir í netheima vegna heimsfaraldursins þar sem slíkt kerfi, sem leyfir kosningar með hjálp staðgengla í fulltrúadeild án þess að þingmenn þurfi að ferðast til Washington, gæti aukið enn á þau vandamál sem fyrir eru.
Ef hugmyndin um fjarfundaþing nær fótfestu væri það alvarlegt bakslag fyrir tilraunir til að auka á samskipti milli flokka, að því er segir í skýrslunni.
„Heimsfaraldursins vegna neyddist þingið til að færa flesta sína starfsemi yfir á netið og við skiljum vissulega hvers vegna,“ segir í skýrslunni.
„En þrátt fyrir að það hafi verið nauðsyn ætti ekki að túlka slíkt sem dyggð.“
Í skjalinu segir að þingið þurfi „meiri en ekki minni samskipti milli þingmanna, augliti til auglitis“.
Þeir þurfa að kynna sér umdæmi hver annarra betur, eiga kurteislegar samræður til að finna sameiginlega fleti og byggja upp tengsl byggð á trausti sem geta leitt til aukins skilnings og lausna.“
Ákallið um kurteisi átti sérstaklega við í vikunni, þegar Ted Yoho, þingmaður Repúblikana frá Flórída, réðst að Alexandriu Ocasio-Cortez, þingmanni Demókrata frá New York með atyrðum og félagar hans í Rebúblikanaflokknum tóku sig saman um að ráðast að Liz Cheney, þingmanni Repúblikana í Wyoming með fjandsamlegum orðum.
