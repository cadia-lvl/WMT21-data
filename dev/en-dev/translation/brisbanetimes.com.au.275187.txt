Coles skiptir plastleikföngum út fyrir bækur í nýrri söfnunarkynningarherferð
„Við höfum virkilega hlustað og það var algjört lykilatriði í undirbúningi verkefnis“, sagði Ronson.
„Við trúum því ekki að fólk vilji endurvinna bækurnar – við teljum að það muni vilja eiga þær, en það getur endurunnið þær heima hjá sér ef það vill.“
Ronson sagði nýju kynningarherferðina hafa verið í vinnslu löngu áður en COVID-19 kom til sögunnar og þrátt fyrir faraldurinn telur hún að tímasetning nýju herferðarinnar hafi verið „nokkuð góð“ vegna þess hve miklum tíma foreldrar verja nú með börnum sínum.
Greinendur hafa lýst yfir áhyggjum af því að neytendur séu orðnir þreyttir á sífelldum leikfangasöfnunarherferðum stærstu stórmarkaðanna en Ronson segir engin merki sjást um þreytu enn sem komið er.
„Við höfum ekki séð neitt slíkt enn sem komið er, en við höfum augun sífellt opin fyrir þessu,“ sagði hún.
„Við greinum mjög mikið af gögnum, frá viku til viku, mánuði til mánaðar, til að tryggja að það sem við látum frá okkur finni samhljóm hjá viðskiptavinum okkar.
Það var Cloes sem ruddi brautina fyrir söfnunarherferðir á borð við Little Shop í Ástralíu, en sú fyrsta um mitt ár 2018 var drifkrafturinn á bak við bestu ársfjórðungssölu stórmarkaðarins frá upphafi.
Woolworths fylgdi á eftir með Lion King Oosheis, sem hjálpaði stórmarkaðnum einnig að stórauka sölu sína, og nú síðast býður umhverfisvæna kynningarherferðin Discovery Garden viðskiptavinum upp á ókeypis jurtir og blóm til gróðursetningar.
Hins vegar gæti nýja söfnunarherferðin haft minni áhrif í þetta sinn þar sem UBS-greinendur spá aukinni sölu hjá stórmörkuðum í Ástralíu á stærstum hluta fjárhagsársins 2021.
Ronson sagði viðskiptavini geta búist við fjölbreyttari söfnunarherferðum í framtíðinni og að herferðir á borð við Little Shop verði að öllum líkindum sjaldgæfari.
„Það er mikið um söfnunarkynningarherferðir víða um heim sem við lítum til og við sækjum sífellt innblástur frá öðrum löndum“, sagði hún.
„Við þurfum að gera það til að tryggja að við gerum sífellt betur við viðskiptavini okkar.“
