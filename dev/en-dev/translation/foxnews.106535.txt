Kosningateymi Bidens neitar „Fox News Sunday“ um viðtal einni viku eftir viðtal Chris Wallace við Trump
Í viðtali Trumps við Chris Wallace í síðustu viku efaðist Trump Bandaríkjaforseti um að væntanlegur forsetaframbjóðandi Demókrata, Joe Biden, myndi ráða við spurningaflóðið sem Wallace lét falla á Trump.
Við fáum ef til vill aldrei svar við þeirri spurningu – að minnsta kosti ekki í bili.
Á sunnudaginn upplýsti Wallace áhorfendur um að kosningateymi Bidens hefði sagt Fox News að hann væri „ekki laus“ í viðtal.
„Í viðtali okkar við Trump forseta í síðustu viku efaðist hann um að andstæðingur hans í flokki Demókrata, Joe Biden, myndi pluma sig í svipuðum aðstæðum,“ sagði Wallace.
„Í vikunni báðum við kosningateymi Bidens um viðtal og þau sögðu að fyrrverandi varaforsetinn væri ekki laus.“
„Við höldum áfram að spyrja í hverri viku,“ bætti hann við.
Kosningateymi Trumps hefur mánuðum saman gagnrýnt Biden fyrir að forðast kosningasamkomur og fréttamannafundi á meðan hann mætir í viðtöl á meðan kórónuveirufaraldurinn geisar.
Þó Biden hafi nýlega hafið kosningaferðalag sitt á ný hafa Trump og félagar hans áfram hæðst að varaforsetanum fyrrverandi fyrir að „fela sig“ á heimili sínu í Delaware.
Tregða Bidens til að mæta á opinbera viðburði hefur hins vegar ekki skemmt fyrir framboði hans þar sem nýjustu kannanir sýna að Biden hefur gott forskot á Trump bæði á landsvísu og í helstu barátturíkjum.
Meðaltöl Real Clear Politics gefa til kynna að forsetinn hafi verið 7 prósentum undir í Flórída, 6,7 prósentum í Pennsylvaníu, 8,2 í Michigan og 6,4 í Wisconsin.
Trump vann í öllum ríkjunum fjórum árið 2016 er hann snéri þeim yfir til Repúblikanaflokksins þegar hann vann baráttuna um Hvíta húsið.
Í nýjustu könnun Fox News Poll er Biden með forskot í Minnesota, Michigan og Pennsylvaníu, utan skekkjumarka í öllum tilfellum.
Kannanir benda einnig til þess að Biden hafi örlítið forskot í Ohio, Norður-Karólínu og Arizona, þremur öðrum mikilvægum barátturíkjum í þessum kosningum.
Og kannanir benda til þess að ríki sem áður voru traust vígi Repúblikana, svo sem Texas og Georgía, skiptist nú á milli Trumps og varaforsetans fyrrverandi.
Forsetakosningar þar sem sitjandi forseti býður sig fram í annað kjörtímabil í Hvíta húsinu eru oft atkvæðagreiðsla um þann forseta – og það virðist vera tilfellið núna árið 2020 í baráttunni milli Trumps og Bidens.
Fyrirferðarmestu málefnin hafa verið kórónuveiran og efnahagur sem er í lægð vegna faraldursins – og frammistaða og saga forsetans í báðum málaflokkum.
